---
layout: page 
title: "תרגול 5.1 לולאות while" 
subtitle: "ללא פונקציות וללא קינון: תרגול מינימום מקסימום ספירה צבירה ושארית חלוקה" 
tags: [מונה, צובר,nesting, min, max, sum, count, תרגול מעורב]
mathjax: true
lang: he
---

שאלות אלה מערבות שימוש במונה, צובר, חישובי מכפלות, ומציאת ערכים קיצוניים (מינימום ומקסימום) תוך כדי מעבר על טווחים שונים. ובטכניקות חשיבה נוספות.
{: .box-note}




### 5.1.1 — איזו קבוצה מנצחת: ספרות זוגיות או אי זוגיות?

כתבו תוכנית הקולטת מספר שלם (שמספר ספרותיו לא ידוע) ומדפיסה האם יש בו יותר ספרות זוגיות או אי זוגיות או תיקו.

- לדוגמה: במספר $$2873$$ יש זוגיות: 2, 8. אי זוגיות: 7, 3 ⟵ תיקו.


---



### 5.1.2 הופעת ספרה במספר
כתבו תכנית הקולטת מספר שלם חיובי num וספרה digit. התכנית תדפיס כמה פעמים הספרה digit מופיעה במספר.
דוגמא: עבור המספר 123532 והספרה 3 יודפס הערך 2, מאחר והספרה 3 מופיעה פעמיים.

### 5.1.3 היפוך מספר
 כתבו תכנית הקולטת מספר שלם ומדפיסה את המספר ההפוך (בסדר ספרותיו) למספר שנקלט.

### 5.1.4 ספרות במיקומים זוגיים
כתבו תכנית הקולטת מספר שלם חיובי, ומדפיסה מספר חדש המכיל רק את הספרות שבמיקומים הזוגיים בצורה הפוכה. מיקומה של הספרה הימנית ביותר הוא 0.
דוגמא: עבור המספר 12345 יש ליצור ולבסוף להדפיס את המספר 531.

### 5.1.5 
יש לקלוט מהמשתמש מספר שלם חיובי ולייצר מספר חדש כך שספרותיו הן כמו המספר המקורי, ומימינן הספרות בסדר הפוך. דוגמא: עבור המספר 123 יש לייצר ולהדפיס את המספר 123321.

### 5.1.6 מספר ספרות מתאימות
כתבו תכנית הקולטת מהמשתמש 2 מספרים שלמים חיוביים בעלי מספר ספרות זהה. יש להציג את מספר הספרות במיקומים זהים בעלות ערך זהה.
דוגמא: עבור המספרי 12345 ו- 12855 יוצג 3 כי הספרות 1, 2 ו-5 נמצאות באותם מיקומים בשני המספרים.

### 5.1.7 חילוץ ספרה
כתבו תוכנית הקולטת מספר שלם (num) ומיקום (pos) ומדפיסה את הספרה במקום pos במספר (מימין לשמאל).
למשל עבור המספר  25674   ומיקום  4  התוצאה תהיה  5 .

### 5.1.8 מסננת קלט וחישוב ממוצע
קלוט 4 ציונים תקינים של תלמיד וחשב את הממוצע, יש לבדוק תקינות הקלט. כלומר לחשב ממוצע רק של הציונים שערכם בין 0 ל- 100. יש להמשיך לקלוט עד אשר יצברו 4 ציונים תקינים.

### 5.1.9 זקיף לעצירת קלט
קלוט סדרת מספרים חיוביים דו ספרתיים . התוכנית תציג רק את המספרים בהם ספרות המספר שוות. סוף הקלט ע"י הזקיף -1. יש לבדוק תקינות הקלט.

### 5.1.10 מספר משולש אחר
"מספר משולש" הוא מספר שלם המכיל בתוכו 3 פעמים בדיוק את הספרה 3. (ספרות אלו אינן 
  חייבות להופיע ברצף). אין קשר להגדרה בתרגיל החזקות 2.1.4.
כתבו תכנית שהקלט שלה הוא מספר חיובי, שלם באורך לא ידוע, הבודקת האם המספר הוא "מספר משולש" ומציגה כפלט הודעה מתאימה.
דוגמא:
- המספר 8130033  הוא מספר משולש מפני שהספרה 3 מופיעה בו 3 פעמים.
- המספר 3903323  אינו מספר משולש מפני שהספרה 3 מופיעה בו 4 פעמים.

### 5.1.11 פלינדרום
כתבו תכנית אשר הקלט שלה הוא מספר שלם והפלט שלה הוא הודעה האם המספר הוא פלינדרום.
למשל עבור המספר  36763 תודפס הודעה: המספר הוא פלינדרום.
          ועבור המספר 876 תודפס הודעה: המספר אינו פלינדרום.


