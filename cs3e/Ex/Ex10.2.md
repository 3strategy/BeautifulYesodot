---
layout: page
title: "ex10y2 מערכים דו־ממדיים"
subtitle: "מערך דו־ממדי: אתחול, גישה ותרגולי אינדקסים"
tags: ["מערכים", "דו־ממדיים", "תרגול", "אינדקסים", "לולאות מקוננות", "array", "2D", "יסודות"]
courseName: "יסודות"
unitTopic: "מערך דו ממדי"
lang: he
---

## 10.2.1 השוואת אלכסונים {#id10.2.1}

כתבו פעולה בשם `AreDiagonalsEqual` המקבלת מערך דו־ממדי ריבועי בגודל N×N ומחזירה `true` אם ==האיברים בשני האלכסונים זהים לפי הערך ולפי הסדר==, אחרת מחזירה `false`.

**שימו לב:** גודל המטריצה הריבועית ==אינו נתון==.

**דוגמה למערך עם אלכסונים זהים (3×3):**

{: .table-en}
| <i/>4 | 9 | <i/>4 |
|---|---|---|
| 7 | <i/>5 | 3 |
| <i/>8 | 1 | <i/>8 |

---

## 10.2.2 ריבוע קסם {#id10.2.2}

ריבוע קסם הוא ריבוע המכיל מספרים טבעיים שבו ==סכום כל שורה, סכום כל עמודה וסכום כל אלכסון שווים==. כתבו פעולה בשם `IsMagicSquare` המקבלת מערך דו־ממדי ריבועי ומחזירה `true` אם המערך מהווה ריבוע קסם, או `false` אחרת.

אתחלו מספר מטריצות ריבועיות בפעולה הראשית (`Main`). הדפיסו אותן למסך + הודעה המציינת עבור כל אחת האם מהווה ריבוע קסם או לא.

**דוגמה לריבוע קסם 3×3 (סכום כל קו = 15):**

{: .table-en}
| 2 | 7 | 6 |
|---|---|---|
| 9 | 5 | 1 |
| 4 | 3 | 8 |

**דוגמה נוספת לריבוע קסם 4×4 (סכום כל קו = 34):**

{: .table-en}
| 16 | 3  | 2  | 13 |
|----|----|----|----|
| 5  | 10 | 11 | 8  |
| 9  | 6  | 7  | 12 |
| 4  | 15 | 14 | 1  |

---

## 10.2.3 בדיקת מיון עולה {#id10.2.3}

### חלק א' - פונקציית בדיקה
כתבו פעולה בשם `IsSortedAscending` המקבלת מערך דו־ממדי ריבועי בגודל N×N ומחזירה `true` אם ==המערך כולו ממוין בסדר עולה==, אחרת `false`.

במערך ממוין: האיבר הראשון בשורה הראשונה הוא הקטן ביותר, והאיבר האחרון בשורה האחרונה הוא הגדול ביותר. האיברים גדלים בין עמודות משמאל לימין ובין שורות מלמעלה למטה.

**דוגמה למערך ממוין (3×3):**

{: .table-en}
| 1  | 4  | 8  |
|----|----|----|
| 10 | 12 | 17 |
| 23 | 26 | 67 |


### חלק ב' - אתחול והדפסה
כתבו פעולה נוספת `TestAndPrintSorted` שמבצעת:
1. מאתחלת מערך דו־ממדי ריבועי בגודל N×N
2. קוראת ל־`IsSortedAscending`
3. מדפיסה את המערך + הודעה מתאימה

---

## 10.2.4 רביעיית k {#id10.2.4}

### א. מציאת רביעיית k
כתבו פעולה בשם `HasKQuad` המקבלת מערך דו־ממדי ומספר `k` ומחזירה `true` אם ==קיימת "רביעיית k"== במערך (אחרת, `false`).

**הגדרה:** "רביעיית k" היא קבוצה של ארבעה תאים סמוכים (שורה או עמודה רציפה) שכולם מכילים את הערך `k`.

### ב. מציאת k המקסימלי
כתבו פעולה בשם `FindMaxKQuad` המחזירה את ==המספר k הגדול ביותר== שעבורו קיימת "רביעיית k" במערך. אם לא נמצאה "רביעיית k" במערך, תחזיר הפעולה `1-`.

**דוגמה (5×5):**

{: .table-en}
| 1 | 3 | 2 | 2 | 8 |
|---|---|---|---|---|
| 2 | <i/>9 | <i/>9 | 6 | 1 |
| 12 | <i/>9 | <i/>9 | 1 | 4 |
| 17 | 6 | 8 | 5 | 2 |
| 1 | 3 | 5 | 7 | 1 |

בדוגמה זו: קיימת רביעייה של `9` (מסומנת).

---

## 10.2.5 פרח {#id10.2.5}

נגדיר פרח במערך באופן הבא: הפרח מורכב מ-5 איברים בתת־מערך בגודל 3×3. האיבר המרכזי בתת־מערך הוא **"לב הפרח"**. ארבעת האיברים הצמודים לו בפינותיו הם **"עלי הכותרת"** של ה"פרח". הערך של "לב הפרח" שווה לסכום ערכי "עלי הכותרת" של ה"פרח" ובכל "פרח" חייבים להיות בדיוק 4 "עלי כותרת".

**דוגמה לפרח (לב הפרח ועלי הכותרת מסומנים):**

{: .table-en}
| 0 | 0 | 3 | 3 |
|---|---|---|---|
| 2 | 0 | 2 | 1 |
| 0 | <i/>0 | 2 | <i/>3 |
| 1 | 4 | <i/>8 | 11 |
| 0 | <i/>-2 | 9 | <i/>7 |

### א. בדיקת לב הפרח

כתבו פעולה בשם `IsFlowerHeart` המקבלת מערך דו־ממדי ושני מספרים שלמים המציינים מיקום של איבר במערך (אינדקס שורה ואינדקס עמודה). הפעולה תחזיר `true` אם איבר זה הוא =="לב הפרח"== של "פרח" במערך. אחרת — הפעולה תחזיר `false`.

### ב. בדיקת מערך פרחוני

כתבו פעולה בשם `IsFloralArray` המקבלת מערך דו־ממדי ומחזירה `true` אם ==יש במערך לפחות 5 "פרחים"==. אחרת — מחזירה `false`.

**הערה:** פרחים יכולים להיות חופפים זה לזה, כלומר, מותר לפרח אחד להכיל לב או עלי כותרת השייכים לפרח אחר.

---

## 10.2.6 איבר צומת {#id10.2.6}

איבר במערך דו־ממדי ייקרא **איבר צומת**, אם ==סכום כל האיברים בעמודה שהוא נמצא בה שווה לסכום כל האיברים בשורה שהוא נמצא בה==.

### א. מציאת איבר צומת

כתבו פעולה בשם `FindCrossroadElement` המקבלת מערך דו־ממדי ומחזירה את ==המיקום (שורה, עמודה) של איבר צומת==. אם יש כמה — הפעולה תחזיר את הראשון שמצאה. אם לא נמצא איבר צומת, תחזיר `(-1, -1)`.

### ב. בדיקת מערך עם צומת

כתבו פעולה בשם `TestCrossroadArray` שמאתחלת מערך, קוראת ל־`FindCrossroadElement` ומדפיסה את תוצאת החיפוש.

**דוגמה למערך עם איבר צומת (5×5):**

{: .table-en}
| -4 | 0 | 7 | 14 | -3 |
|----|---|---|----|----|
| 10 | -2 | 4 | 9 | 2 |
| 1 | 8 | <i/>6 | 0 | 10 |
| -7 | 4 | 9 | 2 | 15 |
| 2 | 3 | -1 | 5 | 0 |

*בדוגמה: התא `[2,2]` (ערך 6) הוא איבר צומת כי סכום שורה 2 = 25 וסכום עמודה 2 = 25.*