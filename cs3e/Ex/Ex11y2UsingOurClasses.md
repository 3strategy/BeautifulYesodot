---
layout: page
title: "Classes and Downloads"
subtitle: "Point, Bucket, and Drawing class files"
---


{: .box-note}
לצורך התרגילים במטלה זו ([11y1 במערכת ההגשות](https://הגשות.שלי.com)) הנוכחי יש לצרף לפרוייקט שתפתחו את המחלקות הבאות:

- Bucket.cs - המחלקה דלי  
- Point.cs - המחלקה נקודה  
- Drawing.cs - מחלקת עזר לציור דליים, מערכת צירים ונקודות.

את המחלקות ניתן להוסיף ==באחת משתי הדרכים== הבאות:

1. הוספת קבצי המחלקות לפרויקט
1. יצירת מחלקה בשם הרצוי והעתקת תוכן המחלקה מהקובץ בקלאסרום

## דרך 1: הורידו את הקישורים המצורפים והוסיפו לפרוייקט

- [לחצו להורדה: Point.cs](/cs3e/classes/Point.cs)
- [לחצו להורדה: Bucket.cs](/cs3e/classes/Bucket.cs)
- [לחצו להורדה: Drawing.cs](/cs3e/classes/Drawing.cs)

### לאחר ההורדה יש להוסיף אותם לפרוייקט באמצעות

{: .box-success}

- קליק ימני על הפרוייקט (עליכם להיות ב-solution explorer)
- ==Add ⟶ Existing item==
- בחירת 3 הקבצים (ניתן בבת אחת) מתיקיית הורדות

### דרך 2: (לאלו המעדיפים ליצור את המחלקות)

- קליק על הפרוייטק (עליכם להיות ב-solution explorer)
- Ctrl + Shift + A (עם הזרת של יד שמאל), או מתפריט קליק ימני **`Add ⟶ New item`**
- כתיבת שם המחלקה (לדוגמא Bucket.cs)

---

## המטלה ותיאור המחלקות

## המחלקה דלי

להלן תיאור המחלקה דלי (Bucket).

{: .table-heh}
|  | הגדרה | תיאור |
| ----- | ----- | ----: |
| **תכונות** | **string** name | שם הדלי |
|  | **int** capacity | קיבולת (נפח) הדלי |
|  | **int** currentAmount | כמות המים בדלי |
| **פעולה בונה** | Bucket(**int** capacity, **string** name) | בונה דלי ריק ששמו name בקיבולת capacity |
| **פעולות (מאחזרות)** | **int** GetCapacity() | מוחזר הערך של התכונה capacity |
|  | **int** GetCurrentAmount() | מוחזר הערך של התכונה currentAmount |
| **פעולות נוספות** | **void** Empty(**int** amountToRemove) | הפעולה מרוקנת את הקלט מהכמות הנוכחית בדלי. אם הקלט גדול מהכמות הנוכחית, הפעולה תרוקן את כל הדלי. הנחה: הקלט איננו שלילי. |
|  | **void** EmptyAll() | הפעולה מרוקנת את כל הדלי. |
|  | **bool** IsEmpty() | מחזירה true אם הדלי ריק, false אחרת. |
|  | **void** Fill(**int** amountToAdd) | הפעולה מוסיפה את הקלט לכמות הנוכחית בדלי. הפעולה לא תוסיף לדלי מעבר לקיבולת שלו. הנחה: הקלט איננו שלילי. |
|  | **void** PourInto(Bucket bucketInto) | פעולה המעבירה את כמות המים המרבית האפשרית מהדלי הנוכחי לדלי ששמו bucketInto |
|  | **string** ToString() | מחזירה מחרוזת ובתוכה תיאור מצבו הנוכחי של הדלי (שם, קיבולת וכמות) |
|  | **void** Draw() | פעולה **המציירת על המסך** דלי עם התכולה הנוכחית |

## תרגיל 1

כתבו פעולה שתיצור 2 דליים (first, second) בעלי קיבולת 100 כל אחד.   
לאחר מכן, הפעולה תקלוט **שלוש** כמויות למילוי, ותמלא את first בכמות הגדולה ואת second בכמות הקטנה.  
לסיום, הפעולה תציג את התכונות והערכים של הדליים.

## תרגיל 2

כתבו פעולה שתבצע:

1. תקלוט מהמשתמש קיבולת של דלי ותיצור דלי עם הקיבולת שנקלטה.  
2. תקלוט מהמשתמש כמות למילוי ותמלא את הדלי בכמות שנקלטה.  
3. תרוקן את הדלי "לאט לאט". כל פעם תרוקן ליטר אחד ותציג את מצב הדלי (כלומר, לאחר ריקון של כל ליטר, הפעולה תציג את תכונות הדלי ואת ערכיהן).  
   התהליך ימשך עד שהדלי יהיה ריק לגמרי.

הקלידו, שמרו, הריצו ובדקו שהתקבל הפלט הרצוי.

## תרגיל 3

כתבו פעולה שתבצע:

1. תקלוט מהמשתמש קיבולת של דלי ותיצור דלי עם הקיבולת שנקלטה.  
2. תשאל את המשתמש האם ברצונו להוסיף כמות לדלי או להחסיר ממנה כמות.  
3. תקלוט מהמשתמש כמות למילוי או לריקון.  
4. תוסיף או תרוקן את הכמות מהדלי בהתאם לתשובת המשתמש בסעיף 2\.  
5. תחזור על סעיפים 2-4 עד שהדלי יהיה ריק או שהכמות הנוכחית תהייה שווה לקיבולת של הדלי.  
6. תציג את המצב של הדלי.

הקלידו, שמרו, הריצו ובדקו שהתקבל הפלט הרצוי.

## תרגיל 4

נתונים 3 דליים:

* דלי 1 בקיבולת 7 מלא  
* דלי 2 בקיבולת 4 ריק  
* דלי 3 בקיבולת 3 ריק

עליכם לכתוב תוכנית המשתמשת במחלקה Bucket ומעבירה מים בין הדליים (מרוקנת דלי וממלאה דלי באותה הכמות) כך שבסיום התכנית יהיו 2 דליים עם 2 ליטר ודלי אחד עם 3 ליטר.

## תרגיל 5 – שוליית הקוסם

**רקע**  
לרוע המזל, הצליח שוליית הקוסם להציף את חדר העבודה של הקוסם במים.   
למרבה המזל, עומדים לרשותו של השולייה שני דליי קסם בהם יש להשתמש על פי החוקיות הבאה:

* הדלי הראשון, בכל פעם שהוא ריק לגמרי, יכול למלא את עצמו מהמים שבחדר.  
* הדלי השני, אינו יכול לגרוף ישירות מים מהחדר, אולם הוא יכול להתמלא מהדלי הראשון, לצאת לחצר ולרוקן את עצמו.

**מה עליכם לעשות**  
לכתוב תכנית שתפתור את בעייתו של שוליית הקוסם, תוך שימוש במחלקה דלי **Bucket**.

**קליטת הנתונים ובניית העצמים**  
כדי לפתור את הבעיה יש לקלוט מספר נתונים:

1. **כמות המים ההתחלתית בחדר**. **את החדר** מייצג דלי מהמחלקה **Bucket** שגם הקיבולת שלו וגם כמות המים בו היא כמות המים ההתחלתית שנקלטה. מומלץ לתת לדלי זה את השם **roomB**.  
2. **קיבולת הדלי הראשון**. ניתן לדלי זה שם משמעותי שיזכיר לנו שהוא יכול רק להתמלא אך לא לצאת מהחדר, למשל **inB**.  
3. **קיבולת הדלי השני**. זהו הדלי שיודע לצאת מהחדר ולהתרוקן, לכן גם לו ניתן משמעותי שיזכיר את תפקידו, למשל **outB**.

לאחר קליטת הנתונים מהמשתמש, יש ליצור את שלושת הדליים.

תזכורת: יצירת דלי חדש:  
Bucket *משתנה לדלי* \= new Bucket( קיבולת, שם הדלי)  
לדוגמה:  
Bucket roomB \= new Bucket (25, "room");

לאחר יצירת הדליים – כתבו את התוכנית שתרוקן את החדר (את הדלי roomB) בעזרת שני הדליים הנוספים. יש צורך להשתמש בלולאת while לצורך ריקון החדר.

**יש להשתמש בפעולה PourInto המעבירה מים בין דליים.**

---

## המחלקה נקודה

תכונות המחלקה **Point** המייצגת נקודה במישור הם שני מספרים שלמים **x, y** המהווים את שיעורי הנקודה (הקואורדינטות) במישור. במחלקה קיימות הפעולות הבאות, ע"פ תיאורן:

{: .table-rl}
| תיאור הפעולה | חתימת הפעולה |
| ----- | ----- |
| פעולה בונה היוצרת עצם מטיפוס Point עבור הנקודה (0,0) | **public** Point() |
| פעולה בונה היוצרת עצם מטיפוס Point, עבור הנקודה (x,y) | **public** Point(**double** x, **double** y) |
| קובעת את ערך ה-x של הנקודה להיות newX | **public** **void** SetX(**double** newX) |
| קובעת את ערך ה-y של הנקודה להיות newY | **public** **void** SetY(**double** newY) |
| אחזור ערך ה-x | **public double** GetX**()** |
| אחזור ערך ה-y | **public double** GetY**()** |
| מחזירה את מספר הרביע בו נמצאת הנקודה | **public** **int** Quadrant() |
| מחזירה את המרחק בין הנקודה הנוכחית לנקודה other | **public** **double** Distance(Point other) |
| מחזירה נקודה חדשה הנמצאת באמצע בין הנקודה הנוכחית לנקודה שהועברה כפרמטר. | **public** Point Middle(Point p) |
| מחזירה מחרוזת המייצגת נתוני הנקודה על פי הפורמט:  (x,y)   למשל 5,3)) | **public** **string** ToString () |
| פעולה המציירת את הנקודה במערכת צירים | **public void** Draw() |

## תרגיל 6

כתבו בפעולה הראשית Main את הפקודות הבאות:  

1. בנו נקודה p1 בעלת הקואורדינטות (0,0)  
2. קילטו מהמשתמש ערכי הקואורדינטות (x ו-y) ולבנות נקודה בשם p2 בעלת הקואורדינטות שנקלטו.  
3. הדפיסו את שתי הנקודות ואת הרביע בו הן נמצאות.  
4. הדפיסו את המרחק בין שתי הנקודות.  
5. החליפו את ערך ה-x בין שתי הנקודות ואז הדפיסו אותן שוב.  
6. הניחו שהנקודות מציינות שתי פינות נגדיות של מלבן שצלעותיו מקבילות לצירים, חשבו והדפיסו את אורך הצלעות, היקף ושטח המלבן.


## תוספות רשות לשאלה 1

**רשות**: הוסיפו לפעולה בדיקת קלט שתוודא כי כל הכמויות למילוי קטנות או שוות ל- 100\. במידה והתקבלה כמות למילוי הגדולה מ- 100, יש לבקש מהמשתמש כמות אחרת למילוי.  
הקלידו, שמרו, הריצו ובדקו שהתקבל הפלט הרצוי.

רשות: אם הייתם מקבלים 3 ערכים (לקיבולת דלי) האם תוכלו להדפיס את הערכים מן הקטן לגדול?
